# Välkommen till Karlslund {.unnumbered}

Detta är ett *work-in-progress*-dokument som sammanfattar information om Karlslund, med beteckning Lindesberg Sällinge 2:4, på adressen Sällinge 197, 718 91 Frövi. Det sammanställer vilka personer som bott och verkat på fastigheten (utdrag ur lagfartsbok och fastighetsbok, utdrag ur kyrkböcker, med mera), vilka spår som de lämnat på Karlslund, såväl på tomten/i trädgården som i uthus och i boningshus, liksom hur fastigheten har brukats och vilken funktion den har fyllt i byn Sällinge.

![Vy från Sällinge, 1911. Huset till vänster är lanthandeln, som står på ett stycke mark som avsöndrades från Karlslund 1931. En allé av lönnar leder upp till boningshuset som skymtar i fonden till höger.](cover.png)