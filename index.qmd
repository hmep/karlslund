\RaggedRight

# Välkommen till Karlslund {.unnumbered}

Detta är ett *work-in-progress*-dokument som sammanfattar information om Karlslund, med beteckning Lindesberg Sällinge 2:4 (tidigare fastighetsbeteckning T-Fellingsbro Sällinge 2:4), på adressen Sällinge 197, 718 91 Frövi, i Lindesbergs kommun, Örebro län, Fellingsbro församling. 

Dokumentet sammanställer vilka personer som bott och verkat på fastigheten (utdrag ur lagfartsbok och fastighetsbok, utdrag ur kyrkböcker, ledtrådar i väggarna och på tomten, med mera), vilka avtryck de har gjort på Karlslund, liksom vilken funktion fastigheten har fyllt i byn Sällinge. 

## Om Sällinge

Sällinge ligger i ett gränsland geografiskt, där Mälardalens slättbygd övergår i Bergslagens skogslandskap, strax norr om Fellingsbro[@wikipedia] och klimatmässigt, där odlingszon 3 precis har övergått i odlingszon 4 [@zonkartan]. Karlslund ligger med vacker utsikt mot öppna fält, med skogen i ryggen. Persontrafiken på järnvägen förbi stationshuset ett stenkast bort har i allt väsentligt ersatts av godstrafik, utmed det som nu kallas Godsstråket genom Bergsslagen [@gods]. I byn, ofta med Paviljongen som samlingspunkt, finns en livaktig föreningsverksamhet och en fin social gemenskap [@paviljongen].

![Vy från Sällinge, 1911. Huset till vänster är lanthandeln, som står på ett stycke mark som avsöndrades från Karlslund 1931. En allé av lönnar leder upp till boningshuset som skymtar i fonden till höger.](cover.png)